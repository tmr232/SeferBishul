# לביבות תפוחי אדמה

המתכון די "בערך", אבל זה תמיד יוצא טוב :)

## חומרים

- שני תפוחי אדמה
- ביצה
- כף קמח (איזה שרוצים)
- מלח לפי הטעם

## הכנה

מקלפים את תפוחי האדמה ומגרדים אותם בפומפייה. לא דק מדי ולא עבה.

סוחטים את תפוחי האדמה כדי להיפטר מחלק מהנוזלים. חשוב לא לייבש אותם לגמרי.

מערבבים בקערה את כל החומרים. חשוב לזכור שאחרי דקה או שתיים תפוחי האדמה מוציאים עוד נוזלים.

מטגנים במחבת חמה עם הרבה שמן. לוקחים כף של בלילה, שמים במחבת, ומשטחים.

כשהראשונות יוצאות מהמחבת שווה לטעום ולתקן את כמויות המלח.
