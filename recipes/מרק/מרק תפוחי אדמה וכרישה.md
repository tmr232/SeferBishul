# מרק תפוחי אדמה וכרישה

זה מרק קרמי ונחמד לימים קרים

כמות ל-4 מנות

## חומרים

- חצי קילו כרישה
- חצי קילו תפוחי אדמה
- חצי חבילת שמנת להקצפה
- ציר מרק או אבקת מרק
- מלח ופלפל לפי הטעם
- חמאה לטיגון

## הכנה

חותכים ושוטפים את הכרישה, ואז מטגנים בחמאה עד שהיא מתרככת.
אנחנו רוצים שהיא תהיה רכה, אבל שלא תשחים, אז מטגנים בחום נמוך יחסית.

חותכים קטן יחסית את תפוחי האדמה, ומוסיפים לכרישה.
ממשיכים לטגן עוד כמה דקות.

מוסיפים ציר מרק (או מים ואבקת מרק) עד לכיסוי תפוחי האדמה, מכסים את הסיר, ומבשלים ברתיחה עדינה עד שהם מתרככים.

אם צריך - מוסיפים מים במהלך הבישול. אבל להוציא אי אפשר!

כשתפוחי האדמה רכים, מוסיפים את השמנת.
באמצעות בלנדר מוט טוחנים ומערבבים את המרק.
עדיף להשאיר קצת חתיכות גדולות של תפוחי אדמה כי זה יותר כיף ככה.

ממשיכים לבשל על אש קטנה עד שהמרק מסמיך.
חשוב לא להגיע לרתיחה חזקה כי זה יהרוס את השמנת.

מכבים את האש, ומגישים!
