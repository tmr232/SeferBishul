# איטריות הונגריות למרק

כמות לאדם אחד.

לפי המתכון בספר ההונגרי שנעם מצאה.

## חומרים

- ביצה אחת גדולה
- קצת מלח
- כ-80 גרם קמח לבן

אפשר לשחק גם עם קמחים אחרים, ולפעמים צריך יותר קמח

## הכנה

מערבבים את הביצה, הקמח, והמלח ולשים ליצירת בצק אחיד.

אפשר לשחק קצת עם הכמויות - יותר קמח הופך את זה ליותר קל לעבודה, ומתאים לאטריות קטנות, פחות קמח זה קצת פחות נוח ומתאים לאטריות גדולות ורכות יותר.

מנקים את הידיים (כי אחרת הבצק נדבק מאוד), ואז על משטח מקומח מעט (ממש מעט!) מגלגלים את הבצק לגליל.

כמה שהגליל יותר דק - יהיו איטריות קטנות יותר.
אם הוא מתנגד, נותנים לו לנוח קצת ואז ממשיכים לגלגל.

חותכים את הגליל לאטריות קטנות (כמו כופתאות בצורה) עם קלף, וזורקים למרק הרותח.

אחרי כ-4 דקות במרק הרותח אפשר לאכול.
