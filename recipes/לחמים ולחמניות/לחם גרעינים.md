# לחם גרעינים



לחם דחוס וטעים ונחמד. מוצלח בפרוסות קטנות יחסית.



## מרכיבים

כמות לתבנית עוגה nonstick.

### הבצק

- 350 גרם קמח כוסמין מלא
- 50 גרם גרעיני צ'יה טחונים
- 50 גרם דבש \ סוכר חום דביק
- 4 גרם שמרים יבשים
- 8 גרם מלח
- 280 גרם מים

### הגרעינים

- 75 גרם גרעיני חמנייה
- 75 גרם גרעיני דלעת



## הכנה



לשים את הבצק היטב. לאחר הלישה, קורעים את הבצק לחתיכות ולשים פנימה את הגרעינים. נותנים לו לתפוח עד להכפלת הנפח, כשעה-שעה וחצי (תלוי במזג האוויר ובטמפרטורת המים בבצק!)

על משטח רטוב (או מקומח) מותחים את הבצק ומגלגלים אותו כך שיתאים לתבנית. נותנים לו לתפוח שוב, כ-45 דקות. במקביל, מחממים תנור ל-200 מעלות.

אופים את הלחם כ-35 דקות (עד שהוא מגיע ל-96 מעלות). מוציאים מהתבנית, ונותנים לו עוד כ-5 דקות בתנור בלי תבנית. זה עוזר ל-crust שלו.

וזהו, הלחם מוכן! הוא מאוד טעים טרי, וגם עובד מצוין כטוסט אחרי הקפאה.