# קציצות עוף ותרד

קציצות שיוצאות ממש טעימות וממש משביעות!



## חומרים

### קציצות

- קילו עוף טחון
- כוס פירורי פנקו
- 2 ביצים
- 200 גרם מדליוני תרד קפואים
- שני בצלים גדולים (או קצת פחות)
- רבע ראש שום
- מלח, פלפל שחור, כמון

### רוטב

- שתי קופסאות עגבניות מרוסקות מוטי
- רבע ראש שום
- מלח, פלפל שחור, פפריקה מתוקה, כמון

## הוראות הכנה

### הקציצות

קוצצים את הבצל דק ומטגנים עד שמתרכך ומזהיב. מוסיפים פנימה גם את התרד ומטגנים כדי שיוציא נוזלים.
קוצצים דק את השום ומוסיפים פנימה עד שעולה ריח טוב של שום, ומורידים מהאש.

מערבבים היטב את כל החומרים, יוצרים כדורים גדולים ומסדרים אותם בתבנית. מכניסים למקרר (שעה) או למקפיא (חצי שעה) כדי שיתייצבו.

בשלב הזה כדאי להכין את הרוטב!

מטגנים את הקציצות עד שהן מקבלות צבע שחום ויפה משני הצדדים, ומעבירים לסיר עם הרוטב.

מבשלים בסיר עם הרוטב על אש קטנה-בינונית עד שהקציצות מגיעות לטמפרטורה פנימית של 74 מעלות.



### הרוטב

קוצצים את השום ומטגנים אותו קצת, עד שהוא מריח טוב. מוסיפים את רסק העגבניות והתבלינים ומביאים לרתיחה. מכסים ומקטינים את האש.