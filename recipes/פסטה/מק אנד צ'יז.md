# מק אנד צ'יז

## חומרים

כמות לשני אנשים

- 60 גרם גבינה קשה מגוררת (פרמזן, צ'דר, גאודה...)
- 22 גרם חמאה
- 4 כפיות קמח
- 240 מ"ל חלב
- מלח ופלפל לפי הטעם (משהו כמו חצי כפית מלח, או קצת פחות, מאוד תלוי בגבינות)
- פסטה לשני אנשים (160-200 גרם, תלוי כמה רעבים)

## הכנה

מרתיחים מים לפסטה, ומכינים אותה במקביל לרוטב.

מכינים רביחה בלונדית מהקמח והחמאה. מקטינים את האש, ומוסיפים את החלב בהדרגה תוך כדי ערבוב.

אחרי שמוסיפים את כל החלב, מוסיפים את המלח והפלפל, וממשיכים בבישול עד לקבלת הסמיכות הרצויה (לזכור שאחרי שנוסיף את הגבינה זה יהיה יותר סמיך!)

מכבים את האש, מוסיפים את הגבינה ומערבבים היטב.

מוזגים את כל הרוטב מעל הפסטה כשהיא עוד חמה, ומערבבים היטב.